---
title: Skräppostfällor
description: Lär dig mer om de olika typerna av skräppostfällor.
feature: Mätvärden
topics: Deliverability
kt: 7050
thumbnail: kt7050.jpg
doc-type: article
activity: understand
team: ACS
translation-type: ht
source-git-commit: 550821608eb7049f739a156536dd31b6b2faa2fa
workflow-type: ht
source-wordcount: '454'
ht-degree: 100%

---


# Skräppostfällor

Det finns fällor för skräppost som hjälper till att identifiera e-post från bedrägliga avsändare eller avsändare som inte följer vedertagna standarder för e-postmarknadsföring. E-postadressen för skräppostfällor publiceras vanligtvis inte offentligt och är nästan omöjlig att identifiera. Om ni levererar e-post till skräppostfällor kan det påverka ert anseende mer eller mindre, beroende på typen av fälla och internetleverantör. Läs mer om de olika typerna av skräppostfällor i följande avsnitt.

## Återvunnen

Återvunna skräppostfällor är adresser som en gång var giltiga men som inte längre används. Ett sätt att hålla listorna så rena som möjligt är att regelbundet skicka e-post till hela listan och undanta e-postadresser som studsar. På så sätt kan övergivna e-postadresser sättas i karantän och inte längre användas.

I vissa fall kan en adress återvinnas inom 30 dagar. Regelbundna utskick är en viktig aspekt av god listhygien, precis som att regelbundet undanta inaktiva användare. **Återengagemangskampanjer** ingår ofta i avancerade e-postmarknadsföringsprogram. Med den här kampanjmodellen försöker avsändaren vinna tillbaka användare som annars inte längre skulle få någon e-post.

## Stavfel

En stavfelsfälla är en adress som är felstavad eller innehåller ett fel. Detta är vanligt för kända felstavningar i större domäner som Gmail (t.ex. är gmial är ett vanligt stavfel). Internetleverantörer och andra operatörer av blockeringslistor registrerar kända ogiltiga domäner som ska användas som skräppostfälla för att identifiera spammare och mäta avsändarens hälsa. Det bästa sättet att förhindra skräppostsfällor är att använda en **process för dubbel anmälan** för listsamling.

## Ursprunglig

En ursprunglig skräppostfälla är en adress som inte har och aldrig har haft någon slutanvändare. Det är en adress som skapats enbart för att identifiera skräppost. Det här är den mest effektiva typen av skräppostfälla eftersom den är praktiskt taget omöjlig att identifiera och för att en betydande ansträngning skulle krävas för att rensa bort den från en lista. I de flesta blockeringslistor används statiska skräppostfällor för att lista avsändare med dåligt anseende. Det enda sättet att undvika att ursprungliga skräppostfällor smittar din e-postlista för bredare marknadsföring är att använda en **process för dubbel anmälan** för listsamling.

## Ytterligare resurser

* Läs mer om att identifiera och undvika skräppostsfällor i [det här avsnittet](/help/additional-resources/all-about-spam-traps.md).
* Läs mer om hur man förbättrar levererbarheten genom strategier för återengagemang i [det här avsnittet](/help/additional-resources/re-engagement.md).

## Produktspecifika resurser

**Adobe Campaign Classic**

* [SpamAssassin](https://experienceleague.adobe.com/docs/campaign-classic/using/sending-messages/deliverability-management/spamassassin.html?lang=sv#using-spamassassin)
* [Skapa ett prenumerationsformulär med dubbel anmälan](https://experienceleague.adobe.com/docs/campaign-classic/using/designing-content/web-forms/use-cases—web-forms.html?lang=sv#create-a-subscription—form-with-double-opt-in)

**Adobe Campaign Standard**

* [Förhandsgranska e-post- och skräppostanalysen](https://experienceleague.adobe.com/docs/campaign-standard-learn/tutorials/designing-content/email-designer/preview-your-email.html?lang=sv#designing-content)
* [Dubbel anmälningsprocess](https://experienceleague.adobe.com/docs/campaign-standard/using/communication-channels/landing-pages/setting-up-a-double-opt-in-process.html?lang=sv#communication-channels)

